Vilniaus universiteto Matematikos ir informatikos fakultetas (sutrumpinimas – VU MIF) – vienas iš Vilniaus universiteto fakultetų, kuriame ruošiami matematikos,
 informatikos, statistikos, duomenų analizės ir kitų
 šiuolaikinių technologijų specialistai [2]. Fakultetas siūlo studijas trijose pakopose: 
bakalauro, magistro bei daktaro[3], suteikiant galimybę gilintis į moderniausius skaičiavimo ir duomenų apdorojimo mokslus. 
Fakultete vykdoma 10 bakalauro ir 9 magistro studijų programos[4], taip pat siūlomos doktorantūros studijos informatikos, matematikos ir statistikos srityse.
Fakultetui nuo 1998 iki 2009 m. vadovavo prof. hab. dr. Feliksas Ivanauskas. 2009–2018 m. vadovavo prof. dr. Gediminas Stepanauskas, nuo 2018 m. 
fakultetui vadovauja prof. dr. Paulius Drungilas.
Istorija
Matematika pradėta studijuoti ir dėstyti Universitete nuo pat jo įsteigimo – 1579 metų. Tada buvo įkurta ir Matematikos katedra Filosofijos fakulteto sudėtyje.
Vėliau matematinės analizės ir geometrijos katedros buvo Matematikos-gamtos fakultete, nuo 1960 metų šios katedros ir nauja Bendrosios matematikos katedra buvo 
fizikos fakulteto sudėtyje. 1965 metais įkurtas Matematikos ir mechanikos fakultetas, 
1978 metais – Matematikos fakultetas. Nuo 1999 metų Matematikos fakultetas pervadintas Matematikos ir informatikos fakultetu.
Katedros
Šiuo metu Matematikos ir informatikos fakultetui priklauso:
    Matematinės analizės katedra
    Tikimybių teorijos ir skaičių teorijos katedra
    Matematinės statistikos katedra
    Diferencialinių lygčių ir skaičiavimo matematikos katedra
    Matematikos ir informatikos metodikos katedra
    Informatikos katedra
    Programų sistemų katedra
    Kompiuterijos katedra
    Kompiuterių laboratorija
    Lietuvos matematikų muziejus
    Informacinių technologijų centras
    Ekonometrinės analizės katedra
    Matematinės informatikos katedra